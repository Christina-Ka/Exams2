# Εργασία 2: Μελέτη για την Τέχνη Ήχου

## Μέρος 1ο

•	[12:20] «Russolo’s argument was that now ours ears crave for more noises, and that all of the sounds of the past are too sweet, too sickly»

Έχει ενδιαφέρον η ρηξικέλευθη άποψη του φουτουρισμού να αφήνει πίσω του το παρελθόν και να δημιουργεί μια νέα εντελώς καινούρια αντίληψη για τα πράγματα. Ο Russolo, ως φουτουριστής, καταφέρνει να χτίσει έναν κόσμο από την αρχή στηριζόμενος στους θορύβους.



•	[22:51] «Cage thought of them as he put it, as “airports for shadows and for dust”, as “mirrors of the air”»

Το σχόλιο του Cage για τους πίνακες του Rauschenberg, είναι σαν να οπτικοποιεί την δική του δημιουργία των «4’33’’». Η «σιωπή» του κομματιού του μού έδωσε ακριβώς την ίδια εντύπωση με τους λευκούς πίνακες του Rauschenberg.



•	[40:50] «Robert Morris in the 1961 composed a piece called “Box with the sound of its own making”»

Θεωρώ τη δημιουργία του Morris ευφυέστατη από την άποψη ότι δημιούργησε ένα αντικείμενο που ενεργεί και η ενέργεια του γυρνάει, κατά κάποιον τρόπο, πάλι πίσω σε αυτό. Απόδειξη φαίνεται να αποτελεί και η αντίδραση του Cage, ο οποίος κάθισε για 3 ώρες ακούγοντας το.



•	 [54:45] «The gap at the center of each image, drawing attention to the fundamental lack that is the incapacity of the image to supply its sonic content»

Η συσχέτιση που κάνει ο Christian Marclay ανάμεσα στον ήχο και την εικόνα, όχι μόνο αποδεικνύει πως ο ήχος είναι σημαντικός, αλλά επιπλέον, καταλαμβάνει ένα μοναδικό, αναντικατάστατο από κάποιο άλλο συμπλήρωμα, μέρος. Κάτι που διαψεύδει την παρακάτω δήλωση των σοβιετικών δημιουργών “we know where sound is gonna go with cinema and it not gonna be good. It’s just gonna be used in the service of the image. It’s gonna destroy montage…” Η εικόνα όσο δυνατή και να είναι δεν μπορεί να πάρει την θέση του ήχου.

•	[1:00:00] “All day” – Christine Sun Kim

Η Sun Kim ως ένα κωφό άτομο, όχι μόνο καταφέρνει να επικοινωνήσει μέσω της τέχνης, αλλά περνάει και ένα θαυμαστό μήνυμα μέσω ενός συμβολισμού, για τα 32 χρόνια σιωπής της. Η ανάγκη για εξωτερίκευση, δημιουργώντας τέχνη, μπορεί να υποκαταστήσει επάξια τον λόγο.

 ## Μέρος 2ο

Η οπτική μου και τρόπος σκέψης μου δημιουργούν μια ιδιαίτερη ροπή προς τον ντανταϊσμό. Μερικά από τα χαρακτηριστικά του, όπως είναι μια εκ θεμελίων καταστροφή και αναδημιουργία ενός κόσμου από την αρχή, αλλά και η έννοια του τυχαίου μέσα σ’ αυτή την δημιουργία, είναι και η κινητήριος δύναμη που προκαλεί μια ώθηση. Έχοντας ως παράδειγμα την περίπτωση του Marcel Duchamp, ο οποίος με τα readymades του κατάφερε να επαναπροσδιορίσει την έννοια της τέχνης σε μια εποχή που η καταναλωτική κουλτούρα δέσποζε, προσπαθώ και διατηρώ ακόμα μια πεποίθηση που εμπνέεται από αυτή την "καταστροφική" δημιουργία. Είναι σημαντικό, βέβαια, πως το νταντά, όπως και κάθε κίνημα στην ιστορία της τέχνης, έκανε την εμφάνιση του σε καιρό που η τέχνη είχε ανάγκη την αλλαγή. Σίγουρα, αν εμφανιζόταν σήμερα το νταντά, η υπόσταση του θα συνοδευόταν από άλλους όρους. Παρόλα αυτά όμως, η ουσία του συγκεκριμένου κινήματος προκαλεί μια επανεκκίνηση του κόσμου. Το να παίρνεις ένα καταναλωτικό χρηστικό αντικείμενο, να το αφαιρείς από το εμπορικό του πλαίσιο και να το εντάσσεις σε μια μηδενιστική τροχιά που θα οδηγεί μόνο στον αυτοσκοπό της τέχνης, ίσως να αποτελεί, ακόμη, μια καινοτομία. Ως καλλιτεχνικό υποκείμενο, προσπαθώ να ενσωματώνω μια καταστροφή στα έργα από την οποία να δημιουργείται κάτι νέο, με βάση βέβαια τα απομεινάρια της καταστροφής αυτής. Εξάλλου, η παρθενογένεση στην τέχνη είναι ένα πεδίο που έχει απορριφθεί καιρό τώρα. Πιο συγκεκριμένα, στον ήχο, θα επέλεγα ένα κομμάτι που υπάρχει στην δημοσιότητα και με τα εργαλεία που είναι διαθέσιμα θα παρέμβαινα καταστρέφοντας το. Πάνω σ’ αυτή την κατεστραμμένη δημιουργία, θα πρόσθετα δικά μου στοιχεία, μετατρέποντας το σε προσωπική παραγωγή.
